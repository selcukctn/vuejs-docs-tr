---
outline: deep
---

# Topluluk Rehberi {#community-guide}

Vue topluluğu inanılmaz bir hızla büyüyor ve eğer bunu okuyorsanız, büyük ihtimalle siz de bu topluluğa katılmaya hazırsınız. O halde… hoş geldiniz!

Şimdi hem topluluğun sizin için neler yapabileceğini hem de sizin topluluk için neler yapabileceğinizi ele alacağız.

## Kaynaklar {#resources}

### Davranış Kuralları {#code-of-conduct}

[Davranış Kuralları](/about/coc) dokümanımız, hepimizi ve parçası olduğumuz teknik toplulukları daha iyi bir hâle getirmeyi amaçlayan bir rehberdir.

### Gündemi Takip Edin {#stay-in-the-know}

- [Resmî Twitter hesabımızı](https://x.com/vuejs) takip edin.
- [Ekip üyelerimizi](./team) Twitter veya GitHub üzerinden takip edin.
- [RFC tartışmalarını](https://github.com/vuejs/rfcs) takip edin.
- [Resmî bloga](https://blog.vuejs.org/) abone olun.

### Destek Alın {#get-support}

- [Discord Sohbet](https://discord.com/invite/vue): Vue geliştiricilerinin gerçek zamanlı olarak bir araya gelip sohbet edebileceği bir alan.
- [Forum](https://forum.vuejs.org/): Vue ve ekosistemi hakkında soru sormak ve yanıt almak için en iyi yer.
- [DEV Community](https://dev.to/t/vue): Vue ile ilgili konuları Dev.to üzerinde paylaşın ve tartışın.
- [Meetup’lar](https://events.vuejs.org/meetups): Kendiniz gibi yerel Vue meraklılarını mı arıyorsunuz? Topluluk lideri olmakla mı ilgileniyorsunuz? İhtiyacınız olan destek burada!
- [GitHub](https://github.com/vuejs): Bildirmek istediğiniz bir hata veya talep etmek istediğiniz bir özellik varsa, GitHub issue’ları bunun içindir. Lütfen her repodaki issue şablonlarında belirtilen kurallara uyun.
- [Twitter Topluluğu (resmî olmayan)](https://x.com/i/communities/1516368750634840064): Diğer Vue meraklılarıyla tanışabileceğiniz, yardım alabileceğiniz veya sadece Vue hakkında sohbet edebileceğiniz bir Twitter topluluğu.

### Ekosistemi Keşfedin {#explore-the-ecosystem}

- [Awesome Vue](https://github.com/vuejs/awesome-vue): Harika insanlar tarafından yayımlanan harika Vue kaynaklarını keşfedin.
- [Vue Telescope Explorer](https://vuetelescope.com/explore): Vue ile yapılmış web sitelerini inceleyin; kullanılan framework ve kütüphaneler hakkında içgörüler edinin.
- [Made with Vue.js](https://madewithvuejs.com/): Vue ile geliştirilmiş projelerin ve kütüphanelerin vitrin sayfası.
- [“Show and Tell” Alt Forumu](https://github.com/vuejs/core/discussions/categories/show-and-tell): Büyüyen Vue ekosistemi için ve onunla birlikte neler üretildiğini görmek için harika bir başka alan.

## Neler Yapabilirsiniz {#what-you-can-do}

### Diğer Kullanıcılara Yardım Edin {#help-fellow-users}

Kod katkısı, Vue topluluğuna katkı sağlamanın tek yolu değildir. Discord veya forumda başka bir Vue kullanıcısının sorusunu yanıtlamak da son derece değerli bir katkıdır.

### Issue’ların Ön İncelemesine Yardımcı Olun {#help-triage-issues}

Bir issue’yu ön incelemeden geçirmek; eksik bilgileri toplamak, yeniden üretimi çalıştırmak, sorunun geçerliliğini doğrulamak ve nedenini araştırmak anlamına gelir.

Her gün [GitHub’daki repolarımıza](https://github.com/vuejs) çok sayıda issue geliyor. Kullanıcı sayımıza kıyasla ekip kapasitemiz sınırlı olduğu için, sadece issue ön incelemesi bile ekipten ciddi bir emek gerektiriyor. Issue’ların ön incelemesine yardımcı olarak, daha verimli olmamızı ve daha yüksek öncelikli işlere zaman ayırabilmemizi sağlarsınız.

Bir issue’yu mutlaka düzeltme hedefiyle incelemeniz gerekmez (tabii bu da harika olur). Örneğin hataya sebep olan commit’i paylaşmanız bile bize ciddi zaman kazandırabilir.

### Koda Katkıda Bulunun {#contribute-code}

Hata düzeltmeleri veya yeni özellikler eklemek, yapabileceğiniz en doğrudan katkı biçimidir.

Vue çekirdek reposu, pull request kuralları ile build kurulumu ve üst seviye mimari hakkında bilgiler içeren bir [katkı rehberi](https://github.com/vuejs/core/blob/main/.github/contributing.md) sunar. Diğer alt projelerin de kendi katkı rehberleri olabilir; lütfen pull request göndermeden önce bunları mutlaka okuyun.

Hata düzeltmeleri her zaman memnuniyetle karşılanır. Yeni özellikler için ise, kullanım senaryosu ve uygulama detaylarını önce [RFC reposunda](https://github.com/vuejs/rfcs/discussions) tartışmanız önerilir.

### Deneyiminizi Paylaşın (ve Geliştirin) {#share-and-build-your-experience}

Forumda ve sohbet kanallarında soru yanıtlamanın ve kaynak paylaşmanın yanı sıra, bilginizi paylaşmanın ve geliştirmenin daha az bilinen yolları da vardır:

- **Eğitim materyalleri geliştirin.** En iyi öğrenme yönteminin öğretmek olduğu sıkça söylenir. Vue ile yaptığınız ilginç bir çalışma varsa, bir blog yazısı yazarak, bir workshop hazırlayarak veya sosyal medyada paylaşacağınız bir gist yayımlayarak uzmanlığınızı pekiştirebilirsiniz.
- **Önemsediğiniz repoları takip edin (watch).** Böylece o repodaki tüm gelişmelerden haberdar olur, devam eden tartışmalar ve yaklaşan özellikler hakkında içeriden bilgi sahibi olursunuz. Bu, zamanla issue ve pull request’lere yardımcı olabilecek düzeyde uzmanlık kazanmanın harika bir yoludur.

### Dokümanları Çevirin {#translate-docs}

Umarız şu anda bu cümleyi tercih ettiğiniz dilde okuyorsunuzdur. Eğer değilse, bunu mümkün kılmamıza yardımcı olmak ister misiniz?

Nasıl katkıda bulunabileceğinize dair daha fazla bilgi için [Çeviri Rehberi’ne](/translations/) göz atın.

### Topluluk Lideri Olun {#become-a-community-leader}

Vue’nun kendi topluluğunuzda büyümesine yardımcı olmak için yapabileceğiniz pek çok şey var:

- **Yerel meetup’larda sunum yapın.** İster bir konuşma yapın ister bir atölye düzenleyin; hem yeni hem de deneyimli Vue geliştiricilerinin gelişimine katkı sağlayabilirsiniz.
- **Kendi meetup’ınızı başlatın.** Bölgenizde henüz bir Vue meetup’ı yoksa, siz başlatabilirsiniz! Başarılı olmanız için [events.vuejs.org üzerindeki kaynakları](https://events.vuejs.org/resources/#getting-started) kullanabilirsiniz.
- **Meetup organizatörlerine destek olun.** Etkinlik düzenlerken yardım asla fazla olmaz; yerel organizatörlere destek vererek her etkinliğin başarılı geçmesine katkı sağlayabilirsiniz.

Yerel Vue topluluğunuzda nasıl daha aktif olabileceğinizle ilgili sorularınız varsa, Twitter üzerinden [@vuejs_events](https://x.com/vuejs_events) hesabına ulaşabilirsiniz!
