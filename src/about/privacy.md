# Vue.js Gizlilik Politikası {#vue.js-privacy-policy}

> Yürürlük Tarihi: 3 Mayıs 2024

Bu Gizlilik Politikası, Vue.js organizasyonunun ("Vue", "biz", "bize" veya "bizim"), bu web sitesi (https://vuejs.org) ile açık kaynakla ilişkili web sitelerimiz ("Web Siteleri") ve bu web sitesinde sunulan tüm içerik, ilgili dokümantasyon, bilgiler ve hizmetler (ör. eğitimler, geliştirici iş akışını destekleyen araçlar, kaynaklara erişim vb.; topluca "Hizmetler") kapsamında bilgilerinizin nasıl işlendiğini açıklar. Bu Gizlilik Politikası, Hizmetlerimizi sunmak için işlediğimiz kişisel verileri tanımlar.

Açıklık sağlamak amacıyla, bu Gizlilik Politikası aşağıdakileri kapsamaz:

1. GitHub (https://github.com/) üzerinde sunulan açık kaynak kod, dokümantasyon veya teknik şartnamelerin kullanımı; bunlar ilgili açık kaynak lisanslarının şartlarına tabidir;

2. GitHub üzerindeki açık kaynak projelerine katılım kapsamında yapılan pull request’ler, issue’lar ve diğer etkileşimler veya özellikler; bunlar GitHub’ın hüküm ve koşullarına tabidir;

3. NPM (https://npmjs.com/) üzerinde yayımlanan paketlerimizin kullanım istatistikleri; bunlar NPM’in hüküm ve koşullarına tabidir;

4. Yayımlanmış tarayıcı / IDE eklentilerimizin kullanım istatistikleri; bu veriler tarayıcı / IDE sağlayıcıları tarafından toplanır ve ilgili sağlayıcıların kendi hüküm ve koşullarına tabidir.

## Hangi Tür Bilgileri Topluyoruz? {#what-kinds-of-information-do-we-collect}

Web sitelerimiz, yayımlanmış npm paketlerimiz veya tarayıcı / IDE eklentilerimiz aracılığıyla **herhangi bir kişisel veriyi toplamaz veya saklamayız**.

Web sitelerimize entegre edilen üçüncü taraf hizmetler aracılığıyla anonimleştirilmiş veriler toplayabiliriz:

- **Web sitelerimizin ziyaretçi verileri.** Web sitesi analizimiz [Fathom Analytics](https://usefathom.com/) tarafından sağlanmaktadır. Bu hizmet çerez kullanmaz ve GDPR, ePrivacy (PECR dahil), COPPA ve CCPA ile uyumludur. Bu gizlilik odaklı analiz yazılımı kullanıldığında IP adresiniz yalnızca çok kısa süreli olarak işlenir ve bu web sitesini işleten bizlerin sizi tanımlaması mümkün değildir. CCPA kapsamında kişisel bilgileriniz anonimleştirilmiştir. Daha fazla bilgiyi Fathom Analytics’in web sitesinde bulabilirsiniz.

  - Fathom Analytics Gizlilik Politikası: https://usefathom.com/legal/privacy

- **Arama işlevinin kullanım verileri.** Arama altyapımız [Algolia DocSearch](https://docsearch.algolia.com/) tarafından sağlanmaktadır. Bu hizmet herhangi bir kullanıcı takibi veya parmak izi oluşturma yapmaz ve çerez kullanmaz. Algolia hizmetleri GDPR ve CCPA uyumludur ve TRUSTe sertifikasına sahiptir.

  - Algolia gizlilik politikası: https://www.algolia.com/policies/privacy/
  - Algolia güvenlik ve gizlilik uyumluluğu: https://www.algolia.com/distributed-secure/security-compliance/

## Bilgileri Nasıl Kullanıyoruz? {#how-do-we-use-information}

Yukarıda belirtilen verilerin toplanmasının tek amacı, web sitemizin trafiğini ve kullanımını mümkün olan en gizlilik dostu şekilde anlamak ve böylece web sitemizi ve dokümantasyon kalitemizi sürekli olarak iyileştirmektir. GDPR kapsamında hukuki dayanak, “Madde 6(1)(f); meşru menfaatimiz web sitemizi ve işimizi sürekli olarak iyileştirmektir” şeklindedir. Bu kapsamda, hiçbir kişisel veri zaman içinde saklanmaz.

## Veri Saklama {#data-retention}

Toplanan tüm veriler yukarıda belirtilen üçüncü taraf hizmetlerde saklanır ve bu hizmetlerin kendi veri saklama politikalarına tabidir.

## Sorular {#questions}

Bu Gizlilik Politikası veya uygulamalarımız hakkında sorularınız varsa, lütfen hello@vuejs.org adresinden bizimle iletişime geçin.
